07/02/2018

Meglio, ma ancora non ci siamo.
Vi è un numero eccessivo e inspiegabile di pagine vuote all'inizio.
Non userai verbi in modo passivo, ma sempre e solo in modo attivo e personale (così che l'attore sia chiaro ed esplicito). Per esempio, a pagina V, non "sono state adottate", ma "ho adottato", e poi in molti altri casi. -> todo
L'uso dell'apice |g| per denotare termini di glossario è sufficiente senza il corsivo (che confonde con i termini in lingua straniera). -> done
A relazione completata, rimuoverai il testo in corsivo che specifica il contenuto atteso dei singoli capitoli.
- §1.1.1
L'idea [...] è stata quella unificare --> [...] con l'idea di unificare
L'uso della locuzione "quello di" è terribilmente ridondante. -> done
- §1.1.2
macOs --> macOS -> done
throughputg -> done
Fai attenzione: ciò che la "legge di Conway" vuole dire è che la specializzazione in gruppi di sviluppo (come nella pila a sinistra di figura 1.8) fa corrispondere le loro interfacce di comunicazione con le interfacce tra le componenti del sistema. Nulla a che fare (se non all'estremo) con la frequenza e la difficoltà di comunicazione. -> test
microservices-oriented :: non è in corsivo ed esiste un ottimo corrispondente italiano per "oriented". -> done
La figura 1.9 continua a non essere significativa, perché -- agli occhi del lettore -- non rappresenta l'autocontenimento della logica del servizio richiesto, e in ogni caso, questa nozione portata all'estremo causa l'incapsulazione di un monolite all'interno di un microservizio, il che è l'opposto dell'intento.
architettura [...] introdotto :: mancata concordanza
A fine di pagina 9 vi sono due indici di nota a pié di pagina fuori posto.
la nota 18 nasconde l'URL nel titolo, ma questo non funziona per la lettura su carta.
Attento agli accenti, che talvolta inverti (grave e acuto).
(transactionless) :: non è in corsivo. -> done
throughput :: non è in corsivo. -> done

Continua a esservi una cesura tra §1.1 e 1.2. In pratica, in §1.1 parli -- lungamente -- di temi tecnici, molto più ampi dello specifico del tuo stage, ma non descrivi gli obiettivi del tuo stage. A quel punto, non puoi evidentemente in §1.2 discutere di rischi di stage.
Inoltre il titolo di §1.2 è misterioso (rischi di che?), e il testo tra §1.2 e §1.2.1 viola la regola che già ti ho spiegato. -> done
Ciò che manca, evitando pesanti riorganizzazioni del contenuto, è una premessa all'attuale §1.1 che dica che stage hai svolto (come natura e come obiettivi) e anticipi il fatto che nel resto del capitolo discuterai del contesto tecnico "largo" in cui hai operato e analizzerai i rischi della tua scelta.

I contenuti di §1.3 possono essere (meglio) accorparti con le convenzioni tipografiche.

Per non rallentarti oltremodo, ti raccomando di mettere a posto §1 in parallelo alla prima stesura di §2. 


05/02/2018

- §1.1
Quando strutturi gerarchicamente un ambiente "padre" (p.es. sezione), ogni suo contenuto deve appartenere a un ambiente "figlio".
In altre parole, non può esistere testo di §1.1 precedente a §!.1.1. Naturalmente, questa avvertenza vale globalmente. -> test
Non si capisce perché tu menzioni la versione inglese per il termine "affidabilità" e non per gli altri che usi nella stessa frase. -> test
La mera menzione dell'architettura a microservizi, senza giustificazione, contestualizzazione, approfondimento è prematura e inopportuna. -> test
- §1.1.1
Dovrai spiegare il significato del termine "smart" e poi, per convenzione tipografica, porlo in corsivo. -> test
A pagina 2 è opportuna una immagini che esemplifichi graficamente i concetti architetturali cui accenni nel testo. -> test
- §1.1.2
Caratterizzare un [micro]servizio come residente in un processo indipendente non è accurato, e risponde piuttosto alla visione "antica" dell'architettura orientata ai servizi. -> test
Nella caratterizzazione dell'architettura "monolitica" che offri hai fatto, ma non spiegato e giustificato, numerose assunzioni (cliente realizzazione come SPA, interazione a livello HTTP), che valgono per una fascia (ancora) limitata di sistemi reali.
Molti non sono SPA nel lato cliente e non usano HTTP ma derivati di TCP per l'interazione con il servente.
Questa descrizione ha bisogno di una immagine esplicativa, che non è Fig. 1.5, che è del tutto inefficace. -> testo
[Per inciso: per tutte le immagini che trai da terzi, ne indicherai la fonte esplicitamente nella corrispondente didascalia.] -> test
Quando a pagina 5 riporti una definizione "comunemente accettata" di architettura a microservizi, devi citarne la fonte. -> test
Il verbo "annoverare" significa "includere in un elenco/elencare"; di conseguenza, la frase "Il difetto che si annovera all’uso" non è corretta. Il verbo che intendi è "attribuisce". -> test
L'elenco a fini di pagina 5 ha una spaziatura verticale eccessiva, e declina al femminile il sostantivo "team". -> test
Quanto affermi nell'intorno di quell'elenco è arbitrario e discutibile, tanto più se non citi la fonte (facendo tua l'affermazione). -> test
L'avverbio "fortemente" è gratuito e non giustificato dallo stato delle cose. Non è questo il principale punto debole delle architetture tradizionali. -> test
A pagina 6 menzioni REST, senza averlo prima spiegato. Non puoi assumere che chi ti leggerà in sede d'esame dia per scontato che tu abbia chiara cognizione di cosa sia REST. -> test
L'affermazione "Ogni servizio gestisce il proprio database" non è corretta. Stai facendo una ipotesi e neanche tanto conforme con la natura stateless dei servizi. -> test
In cima a pagina 8 scrivi "La decentralizzazione delle decisioni di storage", dove il sostantivi decisioni è completamente fuori posto. -> test
Nel penultimo paragrafo prima di §1.2 sembri volere fare un elenco, ma non lo realizzi tipograficamente. -> todo
- §1.2
L'argomento di questa sezione non porta alcuna correlazione con quanto ha -- lungamente -- riportato in §1.1.
La trattazione deve invece essere fluida e non discontinua. -> todo
- §1.2.1
La frase "sono stati soddisfatti" riferita agli stage usa un verbo inappropriato. -> test
Quel che intendi è "svolti", ma anche così la frase non funziona perché sembreresti asserire che tutti gli stage presentati all'edizione di STAGE-IT cui hai partecipato siano stati assegnati ad altri studenti (cioè, più studenti che proposte di stage), il che è lontano dal vero.
Non si capisce poi perché tu usi il termine timeframe. -> test
Infine, la frase finale di quel periodo ha errori di sintassi e di tipografia.
Quello che poi discuti non è uno "stage non aziendale", ma uno "stage interno individuale". -> test
Cura con più attenzione l'impaginazione, affinché figure e tabelle stiano vicine al testo che le riferisce.
- §1.4
Le convenzioni tipografiche, insieme alla breve presentazione della struttura della relazione vanno collocate prima dell'indice, in una pagina apposita, posta fuori indice. -> test
